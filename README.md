Έξυπνο σύστημα διαχείρισης απορριμμάτων

Το πρόβλημα που πάμε να λύσουμε:
Οι κάδοι απορριμμάτων πολλές φορές είναι υπερβολικά βρόμικοι, άλλες φορές είναι υπερβολικά γεμάτοι με σκουπίδια και άλλες φορές αφήνονται γεμάτοι για μέρες λόγω έλλειψης προσωπικού ή απλώς γιατί γέμισαν γρήγορα.  

Περιγραφή λειτουργίας συστήματος (τι κάνει):
Θα φτιαχτεί ένα έξυπνο σύστημα διαχείρισης των απορριμμάτων το οποίο θα αποτελείται από δυο (2) σκέλη. 
Θα υπάρχουν «έξυπνοι» κάδοι οι οποίοι θα είναι αυτοκινούμενοι και εξοπλισμένοι με αισθητήρες. Ο κάθε κάδος θα έχει φωτοβολταϊκά και μπαταρίες και θα μαζεύει την απαιτούμενη ενέργεια για να λειτουργήσει από τον ήλιο ή από το ηλεκτρικό δίκτυο. Ο κάδος θα έχει αισθητήρα και ενεργοποιητή για να ανοίγει το καπάκι του ώστε να πετάξει ο χρήστης τα σκουπίδια. Θα έχει επίσης αισθητήρα μάζας και έναν αισθητήρα απόστασης ώστε να καταλαβαίνει αν χρειάζεται άδειασμα. Ο κάδος θα επικοινωνεί με τον κάδο «Αφέντη/master» και θα πηγαίνει σε αυτόν όταν χρήζει αδειάσματος μετά από έγκριση του «Αφέντη/master»
Ο κεντρικός κάδος «Αφέντης/master» θα να είναι σταθερός. Θα μπορούσε να δέχεται ένα μεγάλο όγκο σκουπιδιών που με την σειρά του, θα μπορούσε να συμπιέζει τον όγκο των σκουπιδιών ώστε να χωράει ακόμα περισσότερα. Θα επικοινωνεί με το περιβάλλον του με ένα αναγνωριστικό ώστε να πάνε να τον αδειάσουν.
Η κίνηση των έξυπνων κάδων/ρομπότ θα μπορεί να γίνει ακολουθώντας γραμμή (line following). Η προσέγγιση του line follower θα μπορούσε να γίνει ίσως με έγχρωμες γραμμές ώστε να ακολουθεί κάθε όχημα την κατάλληλη γραμμή ανάλογα την διαδρομή που θέλει να πραγματοποιήσει. Σαν μπόνους λειτουργία, ο κάδος «Αφέντη/master» θα μπορούσε να πλένει τους μικρούς αυτόνομους κάδους ώστε να είναι πάντα καθαροί.

Πως μας βοηθάει, πως λύνει το πρόβλημα:
Το έξυπνο αυτόνομο ρομποτικό σύστημα θα μας χαρίσει μια πόλη καθαρή, θα κάνει οικονομία στον δήμο καθώς δεν θα χρησιμοποιείται καύσιμο για την μεταφορά τον επιμέρους κάδων στον κεντρικό κάδο και θα συντελέσει στην μείωση του διοξειδίου του άνθρακα.

Πως θα υλοποιηθεί (τεχνολογίες κτλ):
Το project θα μπορούσε να υλοποιηθεί με ένα Raspberry Pico W για κάθε κάδο. Τα καπάκια των κάδων θα ανοίγουν με hobby servo. Η κίνηση του κάδου θα μπορούσε να γίνεται με κινητήρες και έναν motor driver. Οι κάδοι θα έχουν αισθητήρες απόστασης καθώς και αισθητήρα βάρους για να καταλαβαίνουν την πληρότητα τους. Ο ένας αισθητήρας PIR θα μπορούσε να χρησιμοποιηθεί για την αναγνώριση του χρήστη. Αισθητήρες χρώματος RGB θα μπορούσαν να χρησιμοποιηθούν για την πλοήγηση μέσω έγχρωμης γραμμής.Ο μεγάλος κάδος θα μπορούσε να έχει αντίστοιχες λειτουργίες με τον μικρό με ίδιους αισθητήρες και ενεργοποιητές. Απλά θα ενημερώνει ότι γέμισε. Οι κατασκευές θα εκτυπωθούν ώστε να είναι πρωτότυπες.
